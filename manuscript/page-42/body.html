<div class="leaf flex"><div class="inner justify"><p class="no-indent  ">rantoja pitkin tarkastellen varovaisesti merkkejä vihollisista. Hetken aikaa oli hän näkymättömissä ja ilmausi jälleen äkkiä eräälle kohdalle, jossa virta juoksi tarpeeksi tyynenä veneitten laskea rantaan. Pian ne olivat tuuhean pensaikon suojassa.</p><p>"Päämies ei ole sellainen mies, joka pitää kuollutta heimoa vihollisena", metsästäjä puhui ystävälleen. "Miksi tahtoo hän pidättää meidät?" — "Mingo-intiaaneja, on metsissä." — "Sitä olemme näinä kahtena päivänä aavistaneet. Tietääkö päämies siitä?" Mohikaani kohotti rauhallisena kivisen piipunkopan. "Hän löysi tuoreita jälkiä, jotka johtivat suoraan linnoitusta kohti." — "Tämä ennustaa pirun juonia". Tienviitta sanoi; "olivatko ne aivan tuoreita, Chingachgook?" — "Tupakka oli vielä kuumaa, kun sen löysin." — "Tästä koituu meille paljon vaivaa, päämies. Missä jäljet ovat?"</p><p>Mohikaani selitti paikan, joka oli tuskin sadan kyynärän päässä heistä.</p></div> </div>