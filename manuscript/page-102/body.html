<div class="leaf flex"><div class="inner justify"><p class="no-indent  ">alkoi kuulua, ja ennen pitkää oli virta vienyt ne ahtaaseen väylään. Parikymmentä kertaa uhkasi kuohu täyttää veneen, mutta vankan käden ohjaamana suoriutui se aina onnellisesti. Kerran näytti siltä, kuin Jasper olisi menettänyt mahtinsa kosken pyörteissä, ja vene pyörähti ympäri; mutta ponnistaen kaikki voimansa sai hän kuitenkin veneen oikeaan väylään, ja hetken kuluttua se liukui jälleen rauhallisesti kosken alapuolella tyynesti juoksevaa vedenpintaa.</p><p>"Ei hätää enää", huudahti nuori mies iloissaan, "Vaara on ohi, ja te voitte toivoa jo tänä yönä saavanne tervehtiä isäänne." — "Jumalan kiitos, Jasper! Teitä kiitän suuresta onnestani." — "Tienviitta voi täydellä syyllä omistaa suuren osan tätä ansiota. Mutta mihin on toinen vene joutunut?" — "Minä näen jotain veden pinnalla läheisyydessänne. Eikö se liene ystäviemme vene?"</p><p class=" stretch-last-line ">Muutamalla aironvedolla oli Jasper kysymyksessä</p></div> </div>