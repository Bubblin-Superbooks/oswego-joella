<div class="leaf flex"><div class="inner justify"><p class="no-indent  ">rauhallista ja oikeudenmukaista ihmistä inhimillisellä tavalla. Olen näihin seutuihin hyvin perehtynyt, ja ehkä on jo joku monista nimistäni sattunut teidänkin korviinne. Suuren järven toisella puolen asuvat punanahat ja ranskalaiset nimittävät minua 'Pitkäpyssyksi', ja mohikaanit 'Haukansilmäksi', mutta tällä puolen asuvat sotilaat ja metsästäjät 'Tienviitaksi' sen vuoksi, etten koskaan matkan suunnasta eksy, kun kerran sen alun olen suunnannut."</p><p>Saatuaan tietää viimeisen liikanimen löi Mabel käsiänsä yhteen ja huudahti:</p><p>"Tehän olette se ystävämme, jonka isäni on luvannut lähettää vastaamme!"</p><p>"Jos olette kersantti Dunhamin tytär, niin ei Delawaren suuri profeetta koskaan ole enemmän totta puhunut."</p><p class=" stretch-last-line ">"Olen Mabel, ja tuolla puitten takana on enoni Cap piilossa ja hänen mukanaan eräs tuskarora nimeltä</p></div> </div>