<div class="leaf flex"><div class="inner justify"><p class="no-indent  ">koko luonteen. Hän vilkaisi äkkiä savuun. Sitten hän nousi varpailleen ja seisoi samassa asennossa noin minuutin ajan sieraimet suurina kuin hirvellä sen aavistaessa vaaran uhkaavan.</p><p>"Läheisyydessä taitaa olla oneida- tai tuskarora-intiaaneja, Nuolenkärki", sanoi Cap Charles, se näet oli merimiehen nimi. "Eikö olisi hyvä liittyä heidän seuraansa ja saada mukava yömaja heidän teltassaan?"</p><p class=" stretch-last-line ">"Ei siellä telttaa", Nuolenkärki vastasi liikkumattomana seisoen, "liian paljon puita." — "Mutta intiaaneja siellä täytyy olla, ehkä teidän tovereitanne, Nuolenkärki." — "Ei ole tuskarora-, ei oneida-, ei mohawki-intiaaneja — valkoihoisten tulta." — "Piru taitaa olla, Magnet! Tämä käy yli merimiehen ymmärryksen. Saanen luvan kysyä, Nuolenkärki, miksi kuvittelette, että savu on valko- eikä punaihoisten?" — "Märkää puuta", vastasi sotilas rauhallisesti, "hyvin märkää — paljon savua; paljon vettä — mustaa savua.</p></div> </div>